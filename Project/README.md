# Random Sentence Generator / Генератор на изречения

## Description

Да се напише програма, която по зададено множество думи и техните характеристики
строи на произволен принцип „смислени“ изречения от тях.

Нека за този проект приемем, че думите в естествения ни език се делят само на четири вида:
`определения, подлози, сказуеми и допълнения`. Тогава на изречението “Голямото
куче
лае
птиците.” ще правим следния разбор: думата “голямото” е определение, “куче” е подлог,
“лае” е сказуемо и “птиците” е допълнение. Ще приемаме, че други видове думи за нас не
съществуват. Всеки вид дума ще носи със себе си най-много два етикета:
- Етикет, указващ каква роля може да играе думата в изречението – точно един измежду
стринговете “О”, “П”, “С” и “Д” за съответните видове думи.
- Етикет, указващ какъв род или какво число е думата – за подлозите и определенията им трябва
да бъде точно един измежду стринговете“м”, “ж”, “ср” и “мн”. За сказуемите трябва да бъде
само един измежду “ед” и “мн”, тъй като за тях родът на подлога няма значение, само числото.
Допълненията нямат свойства, които да ни интересуват, следователно не носят такъв етикет
въобще.

Допълненията могат дори да бъдат по-сложни изрази, като в изречението “Зелените жаби
гледат към небето.”. Думите от тези примерни изречения ще бъдат представени на езика Scheme
в базата данни по следния начин (подредбата им няма значение):
- (“голямото” “О” “ср”) – определение, среден род (следователно единствено число)
- (“куче” “П” “ср”) – подлог, среден род (също единствено число)
- (“лае” “С” “ед”) – сказуемо, единствено число – за него родът няма значение
- (“птиците” “Д”) – допълнение, без друга информация
- (“зелените” “О” “мн”)
- (“жаби” “П” “мн”)
- (“гледат” “С” “мн”)
- (“към небето” “Д”)

Смислено за нашата програма ще наричаме такова изречение, за което вторите етикети на
подлога и неговото определение съвпадат, докато числата на подлога и сказуемото просто си
„подхождат“ – ако подлогът е с етикет “мн”, значи и сказуемото трябва да е с “мн”; ако подлогът е с
друг етикет за род, значи сказуемото трябва да е с етикет “ед”. Изреченията в нашия език ще могат да
имат строго фиксирана структура, както показаните две – където всеки вид дума се среща точно по
веднъж, и думите са подредени само в тази последователност. Освен това изреченията трябва да
започват с главна буква и да завършват с точка – изисквания, които не зависят от участващите в него
думи.

Целта на проекта е да се напише програма, която по зададена база от данни – списък от думи с
техните коректни характеристики (етикети), генерира на произволен принцип смислени изречения,
изградени от тях. Изреченията могат да бъдат само от вида, показан в двата примера по-горе, и трябва
да спазва само нашите указания за „смисъл“ – да бъдат граматически коректни. Генерирането наведнъж
на всички възможни изречения не е задължително изискване. Иска се всеки път, когато се извиква
отново функцията `(getRandomSentence)` на конзолата да се изписва едно произволно такова.

Ако четенето на списъка с думи се извършва от файл, а генерираните изречения се записват в
друг файл, то към оценката на проекта ще бъде прибавен бонус. Друга възможност за бонус е
поддържането на втори вид изречения, които са по-дълги и имат структура като на ```“Голямото куче
и зелените жаби гледат към небето.”```. Тук критериите за смисъл на изречението са сказуемото
да е задължително в множествено число, а отделните двойки определение-подлог да съвпадат по
същия начин. Родовете и числата на тези двойки нямат връзка едно с друго или със сказуемото (както в
дадения пример). В този случай отново искаме на произволен принцип да бъдат генерирани изречения
и от двата вида.
